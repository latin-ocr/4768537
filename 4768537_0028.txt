...18-

firmatus, ipse se ἱερὸν et εὗσεβῆ vocat, hoc est, deornm tutelae commendatum 287.
Quae quum ita essent, Thebani nihilo secius Oedipum patria exterminatum omnibns
laboribus exsilii ae periculis obiecerunt. Altero igitur oraculo a diis admoniti sunt,
futurum esse, ut desiderio Oedipi caperentur, in quo uno ipsorum salus sita esset.
Hac re commoti, Thebani id egerunt, ut Oedipum, ad fines suos retractum, et in sun
potestate haberent et, quod rebus turpissimis commaculatus esset, ab usu patriae
ipso prohiberent. Quod impium consilium non perfecerunt. Nam quum ab Ismene,
quae Thebis gererentur, patri Colonum allata essent, et ipsi Oedipo exsulanti animus
additus est 623. 792, et Athenienses magis etiam incitati sunt ad senem miserrimum
recipiendum ac defendendum. videbant enim, quantam eius curam dii ipsi haberent.
Quem quum antea perdidissent, iam recrearunt ac refecerunt 394. 1565. Et qui
vivus suerat homo prorsus singularis et novis suis atque inauditis facinoribus omnium
animos quam maxime a se abalienaverat, eundem morientem tanta cura tantaque
benevolentia dii amplexi sunt, ut quasi sanctum quendam ac sacrum homines eum
colerent. Nam quod ipse Oedipus, quum cognovisset, in quantam scelerum atroci·
tatem et turpitudinem imprudens incidisset, praesenserat, se neque morbo neque ulla
alia ratione, qua homines solent, deletum iri ΟΒ. 1455, id dii effecerunt. Con-
sumptus est morte nova et inaudita. Quid multa? postquam punitum est, quod
puniendum erat, Oedipus non solum in deorum gratiam rediit, sed ad ipsos etiam
deos abiit. Quae quum ita sint, suo iure Chorus, discessurus, pronuntiat:

πάντως γὰρ ἔχει τάδε κῦρος,

quod non magis ad praesidium, Antigonae et lsmenae a Theseo promissum, quam
ad omnem rationem referendum est, qua ingentem fluctuum vim, qua Oedipus diu
ac graviter iactatus esset, denique compositam esse Sophocles finxit. ln qua quidem
ratione explicanda tantam deorum clementiam, benevolentiam, rerum humanarum
providentiam esse docet pietatemque erga deos parentesque et sermonibus, qui insti-
tuuntur, et rebus, quae geruntur, tantopere commendat, ut vel ex hoc uno carmine,
Sophoclem hominem fuisse pietate maxime insignem, facile intelligas.

Sed tamen in hac tragoedia inest nescio quid durum et asperum et quod ani·
mum christianis praeceptis imbutum et mitigatum laedat. Nam quum Oedipus ipse
sit inops, ab omnibus destitutus ac derelictus, quumque deorum hominumque auxi-
lium ipse imploret, ut, misericordia commoti, se in gratiam 'receptum tueantur ac
defendant: quis seret, hunc ipsum Oedipum ab omni misericordia alienum esse,
adeo, ut nec patriae, nec Creonti, nec vero filio ipse suo obsecranti obtestantique
veniam det, sed tristissimis omnes ominibus dimittat? Quis est, quin animum et

