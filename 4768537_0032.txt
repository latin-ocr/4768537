..22-

perio, ut respublica salva esset, parendum erat. Commovendus potius erat precibus
adhortationibusque, ne quid nefarie in Polynicem statueret, quam invito Creonte
mortuus humaretur. Quod quum postea Tiresias faceret, sero fecit. Nam qua in-
temperantia homines suum iam consilium secuti eraut, effectum erat, ut ad perdendos
ad unum omnes sata quasi ruerent. Antigona igitur quod invito Creonte, civitatis
principe, fratrem sepelire instituit, peccavit. ln quam ren-teta et animo et mente
insistebat, adeo, ut et Ismenam sororem, adhortantem, ne temere tantum periculum
subiret, contumelia afficeret, et sua pertinacia pertinacem Creontis animum magis
etiam exasperaret. Oblita est, praeter pietatem erga deos et propinquos esse etiam
alia officia ab hominibus praestanda: quae quum negligeret, quamvis in fratrem pie
faceret, tamen Iustitiae, quae omnium officiorum ab hominibus praestantiorum curam
gerit et providentiam, sanctissimum numen vehementer laesit 853. 872. ltaque hanc
perdidit λόγου τ’ ἄνοια καὶ φρενῶν Ἐρινύς 603, et αὐτόγνωτος ὀργά 875, ut etiam
filia poenas persolveret malorum, quae a patre prosecta in omnem gentem dimana-
verant 856 sqq. Nam sati divinitus constituti vis invicta est nec evitari potest: quod
Chorus carmine suo 944 sqq. probaturus, ea exempla attulit, in quibus aliquid in-
esset ad animum Antigonae, quae similem casum subitura esset, confirmandum*).

Deinceps de Creonte videndum est. Qui prudentissimus esse reipublicae gu-
bernandae auctor videtur. Nam quod potissimum se iu administrandis rebus se·
cuturum esse civibus exponit 162 sqq„ deinde, quibus rebus utilitates et publicae et
privatae comparentur, quibus non comparentur 295 sqq. 641 sqq„ satis prudenter
exponit. Sed quum reipublicae rationibus se prospicere et putet et profiteatur, non
prospicit. ln suas enim res intentus civiles, divinas praetermittit, atque opinionis
suae errore adeo ducitur, ut ad eam, quam ipse sibi finxit, auctoritatem reipublicae
. tuendam et civem et sororis filium et denique hominem mortuum abiiciat insepultum.
ln eadem est igitur causa, qua Antigona3 hic ut leges civiles defendat, negligit di-
vinas, illa ut deos colat, principem civitatis contemnit. Neque vero non eodem ar-
dore eademque eupiditate Creontis animus instigatur, qua Antigonae. Nam quum
Polynicem a sepulcri caerimoniis prohibeat, se facturum esse iactat, ne maiore (208)
honore afficiatur Polynices Eteocle. Quo tandem maiore honore? Sepeliendus sci-
licet erat Eteocles, uon prohibendus a sepulcro Polynices. Deinde quum nuntiatum

⁴) Itaque qui nuper Antigonam Sophocleam in theatro Beroliuensi docendam
curaverunt, sapienter instituerunt, ut actrix, quae Antigonae partes gerebat,
usque ad extremum hoc carmen in scena remaneret.

