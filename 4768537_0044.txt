...34-

eorum imprudentisque, tum animus ad quidlibet tentandum promptus et audax,
quasi penes ipsos summum omnium rernm arbitrium sit, quo ira et cupiditas ac ti-
hido rapit, temere sequuntur. lta fit, ut quasi certamina 'quaedam conserantur inter
auctoritatem deorum hominumque temeritatum qni nbi din et multum reluctati sunt
in multasque ac salsas spes venerunt, denique aut concidunt et manus dant, aut, si
quid adepti sunt1‚ adeptos se esse non suis viribus aut artibus, sed deorum immor-
talium consilio et moderatione confitentur. Descendunt autem in eiusmodi certamina
homines aut nimio studio gloriae atque honoris ducti, ut Aiax, aut ira ac libidine
inflammati, nt Clytaemnestra, aut errore quodam decepti, levitate animi abrepti, con-
fidentia, ferocia, contumacia incitati, quibus quidem rebus tota Labdacidarum gens
eversa est, aut ardore quodam amoris incensi, ut Hercules et Deianira, aut denique
calliditate et quibus malis artibus alius alium circumventum capere studet, quibus usi
Ulixes et Neoptolemus Philoctetam, quum summopere studerent, tamen non flexerunt.
His in rebus explicandis omnis ars Sophoclea versatur. Quas Athenienses quum
coram in scena geri praesentes viderent, facere non poterant, quin sibi persuaderent,
nihil magis hominibus cavendum esse, quam ne quo graviore motu mens perturba-
retur, nihil magis studendum, quam ut in rebus omnibus tranquillitatem animi ac
constantiam, modestiam ac temperantiam tuerentur. in altero summa sita est virtus;
in altero summum atque unum peccatum.

Corrige p. 24. l. 4. quo.

w

